---
title: "Quel Macaco e altre storie"
draft: false
date: 2022-12-04
description: "Paolo Conte e la visione dell'esotico nei suoi brani"
categories: ["Recensione Album Musicale"]
tags: ["jazz", "musica italiana", "Paolo Conte", "Cantautorato Italiano", "CD", "Vinile"]
author: "Eugenio Rossini"
showToc: true
TocOpen: true
draft: false
hidemeta: false
comments: false
canonicalURL: "https://canonical.url/to/page"
disableHLJS: true # to disable highlightjs
disableShare: false
disableHLJS: false
hideSummary: false
searchHidden: true
ShowReadingTime: true
ShowBreadCrumbs: true
ShowPostNavLinks: true
ShowWordCount: true
ShowRssButtonInSectionTermList: true
UseHugoToc: true
cover:
    image: https://res.cloudinary.com/eugenio-rossini/image/upload/v1670179889/theWineCellarMusic/paoloconte1590_z43vsu.jpg
    alt: "<alt text>" # alt text
    caption: "<text>" # display caption under cover
    relative: true # when using page bundles set this to true
editPost:
    URL: "https://github.com/"
    Text: "Suggest Changes" # edit text
    appendFilePath: true # to append file path to Edit link
---

Mi rendo conto che analizzare i brani di un artista così colto ed eclettico come Paolo Conte è un’impresa titanica. Nelle sue canzoni le parole e la lingua italiana sono dosate con maestria al fine di realizzare speciali giochi di luci ed ombre, invenzioni che di certo meriterebbero un approfondimento almeno pari ad una tesi di laurea. L’approccio di questo articolo è informale e con qualche esempio tratto dai brani di Conte vorrei esaminare piuttosto le suggestioni visive e le plastiche evocazioni colorate che testo e musica ricreano nella mia mente ad ogni ascolto.
Non prenderò in esame un singolo album ma tenterò di raccontare come l’immaginazione (la mia) voli sulle note di Paolo Conte, vero maestro nel dipingere attraverso la voce ed il pianoforte.

## L'uomo, l'artista
Paolo Conte è un jazzista astigiano, nato e cresciuto tra le dolci colline delle Langhe. Terra stupenda, ricca di cultura e storia ma anche caratterizzata da un clima piovoso e nebbioso durante l’inverno e caldissimo durante l’estate. Soprattutto nei mesi più freddi le giornate sono caratterizzate da una fitta nebbia ed una pioggia che costantemente picchietta i muri delle antiche dimore tipiche di quei posti.

{{< rawhtml >}}
<figure>
<img style="float: right;" title='Le Langhe in inverno' src="https://res.cloudinary.com/eugenio-rossini/image/upload/v1670181008/theWineCellarMusic/inverno_swuotn.jpg">
<figcaption>
<br>
<p2>
Le colline delle Langhe in inverno </p2>
</figcaption>
</figure>
{{< /rawhtml >}}

{{< youtube 02rd29IGY5g >}}


> *"Genova per noi*
>
> *Che stiamo in fondo alla campagna*
>
> *E abbiamo il sole in piazza rare volte*
>
> *E il resto è pioggia che ci bagna*
>
> *Genova, dicevo, e un'idea come un'altra"* 

Quando il corpo umano viene privato di uno dei sensi viene spesso naturale sviluppare capacità superiori negli altri sensi rimasti. Questo assunto sembra rivivere nelle canzoni di Conte, così ricche di esotico e di colore, come se il “senso” della fantasia si sia sviluppato per sopperire alla grigia quotidianità. C’è poi la sua professione. Paolo Conte non si dedica da subito all’arte e alla musica, infatti, dopo la laurea in giurisprudenza, inizia la carriera da avvocato. La fantasia si fa evasione e l'avvocato con la musica riesce a volare lontano, in Messico, a Cuba, a New Orleans. La musica che preferisce è il jazz, musica di avanguardia, di fantasia pura, di fuga.
In ogni brano, con il piano e la voce Paolo Conte è capace di dipingere strade e sentieri che portano a paesi esotici, lontani, spesso inventati, sognati o appena accennati, proprio come in un dipinto impressionista.

## Hamingway

> *"Oltre le dolcezze dell'Harry's Bar*
>
> *E le tenerezze di Zanzibar*
>
> *C'era questa strada*
>
> *Oltre le illusioni di Timbuctù*
>
> *E le gambe lunghe di Babalù*
>
> *C'era questa strada*
>
> *Questa strada zitta che vola via*
>
> *Come una farfalla, una nostalgia*
>
> *Nostalgia al gusto di curaçao*
>
> *Forse un giorno meglio mi spiegherò"*

Il testo riportato sopra è quello del brano *Hemingway*. Testo ermetico e quasi completamente affidato alla parte strumentale. Il brano è inserito nell’album *Appunti di viaggio* (1982) che bene riassume il sentimento di evasione e di fuga verso un universo fatto di piccoli quadri dipinti talvolta magistralmente e quasi iper-realistici, talvolta *"en plein air"* come se il musicista fosse esso stesso un pittore impressionista. Proprio questo album rappresenta la svolta nella sua carriera di cantautore, iniziata nel 1974 con *Paolo Conte*. In *Appunti di viaggio* i brani diventano più ermetici e asciutti. I personaggi e le situazioni, seppur descritti per sensazioni, sono appena abbozzati e la musica prende il sopravvento nella maggior parte dei brani. *Hemingway* è capace di evocare i luoghi classici del grande scrittore americano. Ma tra tutte le strade che sono state descritte nei suoi romanzi viene individuata dal musicista una strada nuova mai percorsa. Non ci è dato sapere di più al riguardo, la strada di fatto non ci viene nè indicata nè descritta, almeno non a parole. La lunga coda strumentale invece ci dice molto su questa strada e ci avvolge come un caldo sole tropicale.
Paolo Conte rispose così a chi chiedeva insistentemente un chiaro significato dei suoi brani:

> 
> *“Non so se sia stato giusto spiegare le mie canzoni, se sono riuscito a farvi chiarezza tanto meglio, se sono riuscito a confondervi le idee ancora meglio.”*
>

## Diavolo Rosso
L’album contiene molte altre perle come *Dancing*, *Gioco d’Azzardo* e *Diavolo Rosso*.
Proprio quest’ultimo brano è un gioiello musicale, carico di una epicità esplosiva che lo rende un giusto protagonista di ogni live del maestro, coinvolgendo ogni volta musicisti talentuosi che si alternano in assoli e virtuosismi. Il brano si ispira alle vicende di una leggenda del ciclismo Italiano di inizio ‘900, l’astigiano (anche lui) Giovanni Gerbi. La forte personalità di Gerbi gli valse l’appellativo “Diavolo Rosso”. Secondo la leggenda questo soprannome gli fu dato da un parroco che lo vide sfrecciare sulla sua bici rossa proprio nel mezzo della sua processione religiosa.

> *"Diavolo rosso, dimentica la strada*
>
> *Vieni qui con noi a bere un'aranciata*
>
> *Contro luce tutto il tempo se ne va"*

{{< rawhtml >}}
<figure>
<img style="float: center;" title='Giovanni Gerbi' src="https://res.cloudinary.com/eugenio-rossini/image/upload/v1670187110/theWineCellarMusic/diavolo-rosso-il-mito-del-campione-senza-tempo-che-non-morira-mai-56e6873b79e911-nkilasdmwz1xii5kdkumlqruvml9hce6hqf830ic94_apgd5h.jpg">
<figcaption>
<br>
<p2>
Giovanni Gerbi, il Diavolo Rosso</p2>
</figcaption>
</figure>
{{< /rawhtml >}}

Quel diavolo tutto rosso che sfreccia sulle strade bianche del Monferrato è un pretesto per descrivere la vita contadina dei langaroli di inizio 900, epica quanto difficile.

> *"Un valzer di vento e di paglia*
>
> *La morte contadine*
>
> *Che risale le risaie*
>
> *E fa il verso delle rane e puntuale*
>
> *Arriva sulle aie bianche*
>
> *Come le falciatrici a cottimo"*

{{< youtube hXMPg4Ok1Ws >}}

## Bartali
La bicicletta per Gerbi rappresenta la via di fuga da quel mondo rurale fatto di miseria, risaie e duro lavoro. La bicicletta da sempre rappresenta in Italia il vettore per uscire dalla povertà, il riscatto sociale che basa tutto sulla forza e la tenacia del ciclista, ora atleta, ora eroe.
Come il Toscano Gino Bartali, protagonista di un’altra canzone di Conte, contenuta nell’album *Gelato al Limon* (1979).
Ad un primo ascolto si nota subito la differenza con i brani di *Appunti di viaggio* (quest’ultimo è successivo in ordine cronologico e più maturo), qua il testo è più prolisso e la musica è uno strumento per evocare i temi dei testi ma non è protagonista.

> *"Fara' piacere un bel mazzo di rose"*
>
> *e anche il rumore che fa il cellophane*
>
> *ma un birra fa gola di piu'*
>
> *in questo giorno appiccicoso di caucciu'.*
>
> *[...]*
>
> *E tramonta questo giorno in arancione e*
>
> *si gonfia di ricordi che non sai*
>
> *mi piace restar qui sullo stradone*
>
> *impolverato, se tu vuoi andare, vai"*

Il primo estratto è un piccolo capolavoro di scrittura. Non tutti riuscirebbero con così tanta facilità ed eleganza ad inserire nella stessa strofa parole come: “mazzo di rose”, “cellophane”, “birra” e “giorno appiccicoso di caucciù". 
Il brano fu ripreso anche da Bruno Lauzi e poi da Enzo Jannacci. Il grande campione non ha mai fatto mistero di preferire la versione del medico cantautore, recriminando a Conte di averlo colpito nell’onore per via del “naso triste come una salita”. Conte, smaliziato, rispose: “Te, ti sei visto, che nappa ti ritrovi?”
In effetti tutto l’album è una raccolta di immagini plastiche e vivide, tra rocamboleschi salti di stili linguistici, Conte parla di scene di vita quotidiana. Un esempio di questi accostamenti impossibili è La donna d’inverno:

> *"Perché d'inverno è meglio*
>
> *La donna è tutta più segreta e sola*
>
> *Tutta più morbida e pelosa*
>
> *E bianca, alfagana, algebrica e pensosa"*

## Gelato al limon
L’album *Gelato al limon* infatti arriva dopo due LP che portavano il nome di Conte ma non avevano un vero e proprio titolo. Adesso il curatore fallimentare di Asti è pronto per dare vita ad un album che racchiuda tutta la poetica evocativa che lo caratterizza. Con il suo kazoo ed il "razzarazzaz" Conte dipinge anche stavolta, ma le pennellate nei suoi quadretti sono spesse e tridimensionali, non lievi ed espressioniste come per il seguente *Appunti di Viaggio*.
L’album porta il nome di un brano che si trova al suo interno, una canzone d’amore, omaggio raffinato per la moglie Egle Lazzarin. 

>
> *"È una dichiarazione d’amore, ma non seduttiva o malandrina.”*
>
Conte dixit.

> *"Libertà e perline colorate*
>
> *Ecco quello che io ti darò*
>
> *E la sensualità delle vite disperate*
>
> *Ecco il dono che io ti farò*
>
> *Donna che stai entrando nella mia vita*
>
> *Con una valigia di perplessità*
>
> *Ah, non avere paura che sia già finita*
>
> *Ancora tante cose quest'uomo ti darà."*

*Gelato al limon*, come album, non ebbe successo in termini di vendite, tuttavia ebbe il merito di accendere i riflettori sul timido avvocato piemontese, grazie soprattutto alle molteplici collaborazioni. Abbiamo già nominato l’edizione di Jannacci e di Lauzi per Bartali, ma anche il brano che da il titolo a questo album fu riarrangiato in quegli anni in maniera rock’n’roll da Lucio Dalla e Francesco De Gregori nel loro tour Banana Republic, inserita poi nell’omonimo album nel 1979.

{{< youtube 57OggeErPmM >}}

## Alle prese con una verde milonga
L’interpretazione delle canzoni è poi un tema caro a Conte, come a tutti i jazzisti in generale. *Alle prese con una verde milonga* tratta proprio questo aspetto della musica e dei musicisti. Il brano è arcinoto quanto interpretabile a sua volta su diversi livelli.

> *"E mi avrai, verde milonga che sei stata scritta per me,*
>
> *Per la mia sensibilità, per le mie scarpe lucidate*
>
> *Mentre fai dannare le mie dita"*

L’artista che si riferisce alla propria opera con un rapporto quasi umano non è cosa nuova. Dai tempi di Guido Cavalcanti e del Dolce Stil Novo si è soliti riferirci alla propria opera per indirizzarla verso i nostri scopi, proprio come fosse un messaggero.

> *Perch’i’ no spero di tornar giammai,*
>
> *ballatetta, in Toscana,*
>
> *va’ tu, leggera e piana,*
>
> *dritt’a la donna mia,*
> 
> *che per sua cortesia*
>
> *ti farà molto onore.*

Non possiamo non pensare ad un altro brano famosissimo del cantautorato italiano, *Canzone* (1996) scritta da Samuele Bersani e interpretata da Lucio Dalla.

> *"Canzone cercala se puoi*
>
> *Dille che non mi perda mai*
>
> *Va' per le strade e tra la gente*
>
> *Diglielo veramente"*

Ma il testo di Conte è diverso. Ancora una volta esprime carnalità, vivacità, tridimensionalità. Questo ha fatto si che molti rivedessero in Verde Milonga un aspetto più legato al sesso e al desiderio carnale.

> *"Ebbene io l'ho svegliata e l'ho guidata ad un ritmo più lento*
>
> *Così la milonga rivelava di sé molto più di quanto apparisse*
>
> *La sua origine d'Africa, la sua eleganza di zebra,*
>
> *Il suo essere di frontiera, una verde frontiera*
>
> *Una verde frontiera tra il suonare e l'amare,"*

La milonga è molto di più, è un rapporto che chi fa musica conosce bene, è l’anelito al raggiungere l’interpretazione perfetta, il brano definitivo. Questa ricerca, che si muove sulle note di una danza lenta, la milonga appunto, accompagna l’artista fino all’ultimo giorno, facendolo dannare e non poco.

> *"Verde spettacolo in corsa da inseguire*
>
> *Da inseguire sempre,*
>
> *Da inseguire ancora, fino ai laghi bianchi del silenzio"*

Infine, ancora il tema dell’esotico, come se il Dio dei musicisti fosse rappresentato da un antico sovrano Inca o un Dio dimenticato.

> *"Finché Atahualpa o qualche altro dio*
>
> *Non ti dica: 'descansate niño', che continuo io*
>
> *Io sono qui, sono venuto a suonare,*
>
> *Sono venuto a danzare, e di nascosto ad amare."*

## Aguaplano
Nel 1987 esce *Aguaplano* altra pietra miliare della discografia di Conte. La title track è emblematica, è una parola inventata da Conte per indicare una scena onirica e immaginaria. Da sopra un areoplano che sfreccia sul mare, l’autore nota che a pelo d’acqua sta navigando un pianoforte nero da concerto, un aguaplano appunto.

> *"Scendi, pilota*
>
> *Fammi vedere, scendi a bassa quota*
>
> *Che guardi meglio e possa raccontare*
>
> *Cos'è che luccica sul grande mare*
>
> *Ne sono certo*
>
> *È proprio un pianoforte da concerto*
>
> *Dal suono avuto dal misterio*
>
> *Un pianoforte a coda lunga, nero"*

Ancora una volta in poche righe ci troviamo proiettati in un mondo sognante fatto di pianoforti che navigano rapidamente a pelo d’acqua e gente divertita. 
La poetica descrittiva di Conte si fa da parte nei versi precedenti e diventa evocativa, un pretesto per salti linguistici ancora più arditi.

> *"E dove c'è un piano*
>
> *Intorno c'è sempre gente che fa baccano*
>
> *Ci sono occhi che si cercano*
>
> *Ci sono labbra che si guardano*
>
> 
> *Non mi fido*
>
> *In certi casi un pianoforte è un grido*
>
> *Ci sono gambe che si sfiorano*
>
> *E tentazioni che si parlano"*

## Max
Più avanti nell’album c’è una canzone davvero particolare. Forse la più ermetica di tutta la discografia di Conte. Si chiama *Max* e riporto il breve testo qua sotto:

> *"Max era Max*
>
> *Più tranquillo che mai*
>
> *La sua lucidità*
>
> *Smettila, Max*
>
> *La tua facilità*
>
> *Non semplifica, Max*
>
> *Max, non si spiega*
>
> *Fammi scendere, Max*
>
> *Vedo un segreto avvicinarsi qui, Max."*
 
*Max* però dura 5 minuti, di fatto è un brano quasi del tutto strumentale. Il testo non dice assolutamente nulla e non permette di capire il luogo ed il tempo della narrazione. Si capisce solo che siamo a bordo di qualcosa e che Max sta guidando. La musica, che poi è un bolero incalzante, non dà peso alle parole dell’autore e continua incessante. Le parole, poche, permettono ad ogni ascoltatore di rappresentare nella propria fantasia l’ambientazione appena abbozzata da Conte. 

{{< youtube R-H4YegfL8c >}} 
\
Il cantautore avvocato ancora una volta ci presenta la tela bianca e un canovaccio appena accennato, sta a noi riempirla e colorarla a piacimento. Conte non ha alcuna intenzione di guidarci ma con una leggera spinta ci sprona ad andare avanti, nel territorio inesplorato che è la nostra immaginazione.

## Spotify
{{< rawhtml >}}
<iframe style="border-radius:12px" src="https://open.spotify.com/embed/album/1sRrtH1UVQNfGjAgqXKE5F?utm_source=generator" width="100%" height="380" frameBorder="0" allowfullscreen="" allow="autoplay; clipboard-write; encrypted-media; fullscreen; picture-in-picture" loading="lazy"></iframe>
{{< /rawhtml >}}

## Dove acquistarli























